---
title: Bedrijf toevoegen aan OpenStreetMap
description: In dit artikel leggen we uit hoe je een bedrijf toevoegt aan OpenStreetMap.
keywords:
  - OpenStreetMap
  - Bedrijf
  - Toevoegen
  - Kaarten
  - Open data
---

# Bedrijf toevoegen

Wil je je bedrijf zichtbaar maken op OpenStreetMap? Door je onderneming toe te voegen help je anderen je locatie te vinden én draag je bij aan de open kaartgegevens.

## Maak een account aan

Om wijzigingen te maken in OpenStreetMap heb je een account nodig. Een account aanmaken is gratis en eenvoudig. Ga naar de [OpenStreetMap website](https://www.openstreetmap.org/user/new) en volg de instructies om je aan te melden.

## Open de editor

Zoom in op de locatie waar je bedrijf zich bevindt. Open de editor door op de **"Bewerken"** knop te klikken. Dit opent de iD-editor, een gebruiksvriendelijke webgebaseerde editor voor OpenStreetMap.

## Zoek het addrespunt

Alle addressen van nederland zijn al toegevoegd aan OpenStreetMap. Zoek het adres van je bedrijf op de kaart.

## Kies de juiste preset

Gebruik de presets om de juiste categorie te kiezen. Dit kan bijvoorbeeld een restaurant, café of een ander soort bedrijf zijn.

Vul een aantal basisgegevens in:

- **name** = Naam van het bedrijf
- **website** = Website link
- **phone** = Telefoonnummer

## Opslaan

Klik op "Opslaan", geef een korte beschrijving (zoals "bedrijf toegevoegd") en klik op "Uploaden". Geuploade bijdragen staan direct live op OpenStreetMap. Het kan een aantal dagen duren voodat je wijziging zichtbaar is in andere applicaties die gebruik maken van OpenStreetMap.

## Hou de gegevens up-to-date

Gelieve de gegevens up-to-date te houden. Als je bedrijf verhuist, sluit of verandert, pas dan de gegevens aan in OpenStreetMap. Dit helpt anderen om de juiste informatie te vinden.
